shortEntryForTitle: Co nabízím
longerEntryForParagraph: >
  <p>
  Nabízím vám psychologickou pomoc, pokud se právě nacházíte nebo se opakovaně ocitáte v obtížné situaci. Věřím, že vám mohu dobře pomoci zvláště tehdy, když vám obtíže činí váš pocit nedostatečnosti, ochromení či ztráty sebe sama. Mohu se stát vaším průvodcem na cestě ven ze starých (a stále citlivých) záležitostí. Mohu vám být nápomocná, když váháte na významném životním rozcestí nebo chcete-li se jen lépe poznat a posunout se ve svém osobním rozvoji. Společně se můžeme pokusit hledat cestu ke zlepšení také v případě, že vaši každodenní činnost nepříznivě ovlivňuje některý nebo více z následujících problémů:
  </p>
  <ul>
    <li>ztráta něčeho nebo někoho pro vás důležitého</li>
    <li>onemocnění či jiná nepříznivá životní událost</li>
    <li>nejistota, strach, deprese, nerozhodnost</li>
    <li>nutkavé myšlenky či chování, omezující zlozvyky</li>
    <li>přetížení, napětí, stres, psychosomatické potíže</li>
    <li>pocit nesmyslnosti, prázdnota, nedostatečný „tah na branku“</li>
    <li>odcizení, nezakořeněnost, osamělost</li>
    <li>neuspokojivé vztahy, včetně vztahu k sobě</li>
    <li>pochybnosti o stávajících hodnotách, spirituální krize</li>
    <li>a další…</li>
  </ul>